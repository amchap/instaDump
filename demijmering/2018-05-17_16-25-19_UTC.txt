Heerlijk als sap, compote, moes en natuurlijk als crumble! 
Wil je zelf rabarbersap maken? Het is heel eenvoudig te maken. • Dit heb je nodig:
- 500 gram rabarber
- rasp van één citroen
- sap van een halve citroen
- 80 gram suiker
- 1 liter water
- schoon flesje/fles om het sap in te bewaren • Zo maak je het:
- Snij de rabarber in stukken en doe dit in een pan, voeg hier het water, de suiker, citroenrasp en sap aan toe.
- Zet dit op middelhoog vuur met de deksel er op en laat een half uur zachtjes koken. Je ziet vanzelf de prachtige roze kleur verschijnen!
- Giet het geheel af door een zeef en vang het sap op in een kom. Druk het niet aan! Laat het vocht er uit lopen in de kom maar probeer er niet meer uit te halen door het aan te drukken. Dan gaat alle rabarber er doorheen.
- Laat het sap ietsje afkoelen en zeef het vervolgens nog een keertje. Giet het daarna in de schone fles.
Leng het sap aan met een beetje water en je hebt heerlijke frisse rabarber limonade!
