Toen we begonnen met de tuinderij maakten we een bewuste keuze om niet te spitten, maar compost bovenop de grond te leggen en het bodemleven het werk te laten doen. Het is mooi om te zien dat steeds meer tuinderijen op dezelfde wijze gaan werken. We zien starters zoals @blisveld en @gelukkige.groentes maar ook grotere gevestigde zoals tuinderij de Lijsterbes. 

Op de fotoâ€™s zie je twee nieuwe teeltbedden in aanleg. Dit zijn waarschijnlijk ook de laatste twee bedden die we kunnen maken. We beginnen tegen de randen van ons land aan te schuren zoals een heremietkreeft tegen zijn net te krappe schelpje. Komend jaar gaan we verder met verkennen hoe we verder kunnen groeien.
